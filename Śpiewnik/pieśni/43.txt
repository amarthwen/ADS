43.

Wszechmocny Panie (As)

sł. pol. E.J. Klut

1. Wszechmocny Panie, wiekuisty Boże,
Kto się Twym sprawom nadziwić dziś może?
Kto to ogarnie, skoro niezmierzony
Świat ten stworzony?

2. Gdziekolwiek słońce śle promienie swoje,
Wszędy jest znane święte imię Twoje,
Ogarnąć niebo sławy Twej nie może,
O wielki Boże!

3. Twoim jest dziełem niebo i świat cały,
A gwiazd gromady pełne są Twej chwały;
Ty coraz nowym światłem zdobisz wdzięczne
Koło miesięczne.

4. A człowiek czym jest, że Ty, nie stworzony
Twórca wszystkiego i Pan niezmierzony,
Raczysz nań wspomnieć? Skąd to syn człowieczy
Godzien Twej pieczy?

5. Tyś go nad ziemskie raczył wznieść istoty,
Piękne umysłu dając mu przymioty;
Tyś go uczynił panem nad wszystkimi
Twory Swoimi.
