21. Dziękujmy Bogu (E)

M. Rinkart (1586-I649); tł. P. Sikora

1. Dziękujmy Bogu wraz,
I sercem, i ustami,
Bo wielkość Jego spraw
Objawia się nad nami.
On nas od pierwszych lat
W opiece Swojej miał,
I niezliczonych łask
Dowodów tyle dał.

2. Niezmiernie dobry Bóg
Niech wciąż nas błogosławi,
Niech radość w serca tchnie
I błogi pokój sprawi.
Niech świętej łaski Swej
Nie skąpi nigdy nam,
I od przygody złej
Wybawi tu i tam.

3. Niech będzie chwała, cześć
I Ojcu i Synowi,
Chciejmy też hołdy nieść
I Świętemu Duchowi.
Jedyny w Trójcy Bóg,
Jak od wieczności trwa,
Tak zawsze będzie trwał.
Cześć wieczną niechaj ma!
