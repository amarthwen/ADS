63.

Duchu łaski (Des)

1. Duchu łaski, Duchu mocy,
Posłuszeństwa, wiary, sił;
Twórco światła pośród nocy,
Któryś przed wiekami był.
Duchu, któryś Bożych mężów
Kiedyś wiódł na święty bój,
Daj nam prawdy Swej oręże
I w moc Swoją znów nas zbrój.

2. Apostołów i proroków
Moc świadectwa daj i nam;
Prawdy drogą wiedź wśród mroków,
W walce opór grzechu złam.
Tobie, Dawco łask bez miary,
Nasze życie,mienie, cześć,
Jak należne Ci ofiary
Nieustannie chcemy nieść.

3. Abrahama daj nam wiarę,
Który męki serca zmógł,
I dał syna na ofiarę,
Gdy zażądał tego Bóg.
Daj Józefa czystość świętą
I bojaźni Bożej dar,
Gdy zwodniczą swą ponętą
Chce nas uwieść grzechu czar.

4. Daj nam, Panie, moc wytrwania
I Eliasza święty gniew;
Gdy bałwanom lud się kłania
W sercach naszych prawdę krzew.
Niech podstępnym, grzesznym mowom
Żaden z nas się nie da zwieść,
Choćby w służbę Baalową
I najbliżsi chcieli przejść.

5. Mężów wiary daj nam śmiałość
Nieugiętą niby stal;
Uzbrój w męstwo i wytrwałość
Wśród grożących zgubą fal.
Pozwól prawdę Twą wyznawać,
Ona pokój niesie nam,
I w Twej służbie nie ustawać,
Aż u niebios spoczniem bram!
