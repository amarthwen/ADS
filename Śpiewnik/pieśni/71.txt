71.
Przybywaj Duchu Boży (As)

1. Przybywaj, Duchu Boży,
Tu, do zebranych nas.
Niech prawda się pomnoży,
Oczyści z grzechu skaz.
Daj zapał nam natchniony,
Umysły nasze wzrusz,
Tak, byś był uwielbiony
Czystością wiernych dusz.

2. Swe modły dziś wznosimy
Do Ciebie, Ojcze nasz,
I kornie Cię prosimy:
Nas Duchem Swoim darz.
O udziel Twej pomocy
I cierpliwości daj,
Tak, byśmy w Twojej mocy
Posiedli wieczny raj.

3. Nas oświeć, Duchu Święty,
Jasnością wieczną Twą,
I przejaw Niepojęty,
Wśród nas potęgę Swą.
Przygotuj serca ludów
Na Twą zbawienną wieść,
Bo właśnie ją wśród trudów
Twój zbór ma światu nieść.
