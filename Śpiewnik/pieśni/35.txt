35. Gdybym języków miał tysiące (F)

1. Gdybym języków miał tysiące
I ust tysiącem śpiewać mógł,
Co czuje serce miłujące,
Gdy mnie Swą łaską darzy Bóg,
To bym żar uczuć ujął w śpiew,
płynący do niebieskich stref.

2. O Jezu drogi, jak Cię chwalić
Za Boskie miłosierdzie Twe,
Żeś chciał mej nędzy się użalić
I łaską Swoją darzysz mnie?
Nie jest mi straszny żaden wróg,
Gdy ja u Twoich klęczę nóg.

3. O niechże dotrą moje pienia
Aż tam, gdzie złote słońce lśni;
Niech się w radosny śpiew przemienia
Uczucie, które w sercu tkwi.
Niechajże każde tchnienie me
Jak hołd dziękczynny w niebo mknie.

4. Przyjmij tę moją pieśń z padołu
I udziel mi pociechy Swej;
Gdy Cię z Twym ludem dziś pospołu
Wielbię, to sercu bywa lżej.
Niech śpiewa ze mną cały świat
I dobroć Twoją wielbi rad!
