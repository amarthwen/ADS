88.

Pomnij, jak w przeszłości (B)

1. Pomnij, jak w przeszłości dawnej
Uczył Pan wybrany lud,
Jak ogłosił zakon sławny
Z góry Synaj, czyniąc cud:
Jam twój Bóg, a oprócz Mnie
Innych bogów nie masz, nie!
Jam twój Bóg, a oprócz Mnie
Innych bogów nie masz, nie!

2. Patrz, w obłoku Pan zstępuje,
Góra Synaj trzęsie się,
Wokół odgłos trąb wtóruje,
A Bóg tak odzywa się:
Gdy ci miłe życie twe,
Bożkom czczym nie kłaniaj się!
Gdy ci miłe życie twe,
Bożkom czczym nie kłaniaj się!

3. Lud pod górą cicho stoi
Blady i ze strachu drży,
A Pan mówi: Imię Moje,
Nigdy darmo nie bierz ty!
A sobotni święty dzień
Czcij i odpoczywaj weń!
A sobotni święty dzień
Czcij i odpoczywaj weń!

4. Ojca, matkę czcij i szanuj!
Nie zabijaj, pomóż mdłym!
Nie cudzołóż, nad złem panuj!
Kraść nie będziesz w życiu swym!
Gdyż Bóg, który zna twój błąd,
Wezwie ciebie na Swój sąd!
Gdyż Bóg, który zna twój błąd,
Wezwie ciebie na Swój sąd!

5. Nigdy nie świadcz też fałszywie
Przeciw bliźnim braciom swymi,
Nie spoglądaj pożądliwie
Na bliźniego rzecz lub czyn!
Byś na ziemi długo żył
I w królestwie Bożym był!
Byś na ziemi długo żył
I w królestwie Bożym był!
