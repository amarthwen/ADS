5. O jak błogie jest to miejsce (D)

1. O jak błogie jest to miejsce,
Gdzie wierzący modlą się!
Nikną troski nam odjęte
I nasz Bóg objawia się.

Refren: Odwrócony od tej ziemi,
Mając w sercu prawdy blask,
Wzbijam się myślami mymi,
Hen do źródła Bożych łask.

2. Kiedy słyszę zbożne pienie,
Czuję, że to niebian chór
I odczuwam w sercu drżenie,
Jako Boży wierny twór.

3. Kiedy przyjdziesz do nas w chwale,
Z Tobą wstąpię w górę tam,
Gdzie Ci będę służył stale,
Gdzieś zgotował radość nam.
