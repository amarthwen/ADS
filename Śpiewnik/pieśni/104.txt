104.

O, zostaw troski (e)

1. O, zostaw troski, znikomości
I pracę powszedniego dnia!
Jedz mannę nieba dziś w radości,
By się wzmocniła dusza twa.
Swe kroki skieruj w miejsce święte,
Byś tam oddawał Bogu cześć,
I modły z serca czcią przejęte,
Jak kapłan Bogu pragnął nieść.

2. Me serce, Jezu, poświęciłeś
Jedynie Swoją świętą krwią;
W nim Swoją miłość objawiłeś
I światło, które rządzi mną.
Niech znajdzie się w nim manna z nieba,
Twa chwała, jak i prawo Twe,
I wszystko to, co mi potrzeba,
Bym ujrzał wybawienie swe.

3. Stawiłem się przed tron Twój, Panie,
Na tchnienie Twe wytężam słuch,
Bo wiem: do służby mnie w pokorze
Uzdalnia tylko Święty Duch.
O, niech już zawsze w sercu moim
Zostanie to, co dałeś mi!
W miłości wiecznej Duchem Swoim
Wiedź mnie przez wszystkie życia dni!
