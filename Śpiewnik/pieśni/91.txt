91.

O Boże, otwórz serce me (B)

sł. pol. A. Smyk

1. O Boże, otwórz serce me
I wskaż na zakon Twój,
Bym w nim zobaczył życie me
I grzechów moich rój!

2. O pomóż dziś zrozumieć mi
Zakonu Twego moc;
Niech on w mym sercu zawsze lśni,
Rozprasza grzechu noc!

3. Już niczym są mi skarby czcze,
Nie nęci złota blask,
Gdy opanował serce me
Twój zakon i moc łask.

4. Wymysłów ludzkich brzydzę się,
Już nie chcę w grzechach brnąć.
Wpisz treść zakonu w serce me,
Mym życiem, Panie, rządź!
