4. Przyszliśmy tu (D)

1. Przyszliśmy tu w przybytki Twe
Złożyć Ci, Boże, hołdy swe,
Bo Tyś jest godzien chwały, czci,
Przyjmij więc dar serc składany Ci.

2. Aniołów chóry wielbią Cię,
Przed Tobą niebo, korzy się,
Pochwalny hymn brzmi wiecznie tam:
„Święty jest, Święty, Święty Pan!”

3. Bądź uwielbiony, Stwórco nasz,
Który od dawien dawna trwasz,
Ku Tobie płynie serca żar,
Łaskawie przyjmij dziś ten dar!

4. Twe święte Słowo wśród nas ziść
I pośród nas Swym Duchem wnijdź.
Umysły oświeć, serca wzrusz
i spraw zbawienie naszych dusz!
