37.
Dzięki składam Ci, Boże (C)
A. A. Procter (1825-1864)
1. Mój Boże, dzięki składam Ci, żeś
stworzył świat, Żeś wspaniałością okrył go
królewskich szat, Żeś mu dał radość,
piękno, blask i dziwny ład!
2. Dziękuję Ci, że z woli Twej w nas radość
trwa, Że wokół cudów wielkich moc dłoń
stwarza Twa, Że nawet w ciemnych
głębiach lśni miłości skra.3. Dziękuję Ci, że smutek ślesz wśród
szczęścia zórz, Że ostre kolce kryją się
wśród kwiecia róż, Tak, że ciągłego
szczęścia blask nie niszczy dusz.
4. Dziękuję Ci za hojność Twą, za każdy
dar. Ty dajesz tak, że mamy dość, lecz nie
bez miar, By duszy nam nie trawił wciąż
chciwości żar.
5. Dziękuję Ci, żeś ciągły nam niepokój
dał, Żeś nam do dusz, żeś nam do serc
tęsknotę wlał, By człowiek tylko w Tobie
swój spoczynek miał!