691.
Do Ciebie, wszechwładny Ojcze (As)1. Do Ciebie wznosi się Dusz naszych
dziękczynienie, Wszechwładny Ojcze nasz,
Za wszelkie ziemskie mienie. Zasilasz
chlebem lud, Oddalasz głód i mór, Bo Ty
użyźniasz łan, Obfity dajesz zbiór.
2. Bez łaski, Panie, Twej Nie wyda plonu
niwa, Twym także darem jest, Gdy są
pomyślne żniwa, Bo chociaż rolnik wciąż Nie
szczędzi swoich sił, Plon wówczas tylko ma,
Gdyś mu pomocą był.
3. Tyś zsyłać raczył nam Deszcz na
uprawne pola, Ożywcze światło zaś I ciepło
miała rola; Bujnegoś zboża strzegł Od
gradu i od szkód. Ach, hojnieś przez to
Swój Obdarzył wierny lud.
4. Niech pomni każdy z nas, Że litość Twa
bez miary, Wiernego także chcesz Zasilić
Twymi dary. Niech każdy dzieli się Z
ubogim chlebem swym, I z nim raduje się
Błogosławieństwem Twym.